توی هر زبان چیزهایی هستند که ترجمشون بین زبان‌های مختلف سخته. مثلا اصطلاحات و ضرب‌المثل‌ها که چندتا کلمه هستند که مفاهیم پیچیده رو توضیح می‌دن. مفاهیمی که ما توافق کردیم که این چندکلمه نشون دهنده اونها هستند.

جدای از این کلمات و ضرب‌المثل‌ها و اصطلاحات یه چیز دیگر هم هست که مختص هر زبان هست و هیچ‌‌گاه بین دو زبان کاملا یکسان نیست.

##### آواهای گفتاری 
همه زبان‌ها صدای متفاوتی دارن. هیج دوزبانی فهرست آوایی یکسانی نداره. به اینها گویش‌ها و لهجه‌های مختلف هر زبان رو هم اگه اضافه کنیم می‌بینیم که یکی از سختی‌های یک زبان‌آموز شنیدن و گفتن این صدا‌های جدید هست که توی زبان مادری ما وجود نداره و شاید نتونیم اونها رو اصلا تشخیص بدیم.

 ==وقتی دارین یه زبان جدید یاد می‌گیرین، باید گوشتون رو با صداها و الگوهایی که تو اون زبان استفاده میشه وفق بدین.==
**مشکل اینجاست که صداهایی تو این زبان‌ها هست که شما عملاً نمی‌تونین بشنوین.**

گوش انسان توانایی تشخیص و تمایز میلیون‌ها صدای مختلف رو از هم داره ولی مغز ما از کودکی یادگرفته که تنها روی چیزهایی که اهمیت دارن تمرکز کنه و چیزهای کم اهمیت رو بندازه دور. یک کارکرد دیگه مغز هم اینه که صداهایی که شبیه به یک صدا هستند رو یکی در نظر می‌گیره. این توانایی رو مثل یک آهن‌ربا در نظر بگیرید که صداهای شبیه به یک صدای مهم و اصلی توی زبان خودتون رو به خودش جذب ‌می‌کنه و به شما القا می‌کنه که این همون کلمه هستش و تفاوتی بینشون وجود نداره

**مغزتونه که داره بهتون کلک می‌زنه، و باید مغزتون رو آموزش بدین که این صداهای جدید رو متمایز و متفاوت بشنوه، تا این آهنرباها رو بشکنه. چون اگه نتونین این صداها رو بشنوین، نمی‌تونین زبان رو بفهمین.**


> [!نکته] مشکل
> اگه به طور ناخودآگاه ندونین که صداها چطور کار می‌کنن، چیزهایی رو از دست می‌دین. بیش از حد به متن و زمینه وابسته می‌شین تا بفهمین چی داره اتفاق می‌افته، **به جای اینکه واقعاً کلمات رو همون طور که هستن بشنوین**.

توی هر زبان تفاوت‌های خیلی کوچیکی توی تلفظ کلمات و جملات وجود داره که برای کسی که به اون زبان ‌آشنا نیست و اون تفاوت‌ها رو توی زبون مادری خودش نداره یادگیری اون زبان رو براش مشکل می‌کنه.
مثلا صدای شوا که توی زبان فارسی نیست و توی انگلیسی هست. یا استرس در کلمات و...

دلیلی که یادگیری صدا‌ها و این تفاوت‌ها خیلی مهمه اینه که **شما نمی‌تونید صداها رو به طور موثر تولید کنید اگر نتونید بشنویدشون** (ربطی به این که لهجه خوب واسه پز دادن داشته باشیم نداره بلکه واسه اینه که حرفهایی که می‌زنیم برای مخاطبمون قابل فهم باشه و اونها رو گیج نکنیم.)

**نمی‌تونید صدایی رو تقلید کنید اگر نتونید بشنویدشون**. نمونه واضح در افراد کر مادرزاد. افرادی که به صورت مادرزاد نمی‌تونن بشنون، نمی‌تونن هم درست صحبت کنن.


##### روش‌های یادگیری صداهای جدید
###### مطالعه سبک
شبیه یادگیری کلمات جدید. شما اول صداها و چیزهایی که باید توی تلفظ مراقبشون باشید رو تهیه می‌کنید و یاد می‌گیرید و بعدش هم خیلی به اونها توی زبان هدفتون گوش می‌دید.
تمرین ذره‌بین که واسه کلمات بود رو هم می‌تونید روی این صداها تمرین کنید.
مینیمال پِیرminimal pairs هم یکی از بهترین روش‌ها برای این کاره.
توی مطالعه سبک نیازی نیست هر روز وقت خیلی زیادی رو برای این کار در نظر بگیریم.

**صداها رو آماده کنین، بخونین و گوش بدین (و روی اون صداهای آماده شده تمرکز کنین)، و به گوش دادن زیاد ادامه بدین، و مطمئن شین که مقدار زیادی از این ورودی رو از منابع صوتی می‌گیرین. همچنین، هر از گاهی برگردین و صداها رو دوباره آماده کنین. این یه چرخه میشه.**


###### مطالعه سنگین
برای کسایی مفیده که خیلی نگران این هستن که وقتی می‌خوان صحبت کنن، فوق‌العاده طبیعی یا شبیه بومی‌ها به نظر برسن. این روش برای اکثر افراد زیاده‌رویه. مخصوصاً اگه می‌خواین یادگیری زبان فقط یه سرگرمی باشه و کمتر از یک یا دو ساعت در روز وقت بذارین.

صداها رو آماده کنین؛ خیلی به اون صداها گوش بدین، مشخصاً فقط صداها؛ از ابزارهایی برای تمرین و بهبود توانایی شنیداریتون استفاده کنین، از ابزارهایی استفاده کنین تا مطمئن شین که درست می‌شنوین، پس خودتون رو امتحان کنین تا مطمئن شین چیزها رو همون طور که هستن می‌شنوین؛ و بعد این مطالعه رو وارد روتین روزانه‌تون کنین تا وقتی که بر صداها مسلط بشین.

توی مطالعه سنگین هر روز باید این کار رو انجام بدید.



##### تکلیف
تکلیف امروز
وقت آن رسیده که آنچه یاد گرفته‌اید را به کار ببندید! هر روز به تدریج تکلیف شما را افزایش خواهیم داد یا استراتژی‌های جدیدی را برای امتحان کردن اضافه خواهیم کرد.

زمان کل: ۳۵ دقیقه
ادامه دهید با:
• یادگیری سیستم نوشتاری برای زبان شما: ۱۰ دقیقه
   ○ وقتی با سیستم نوشتاری آوایی راحت شدید و دیگر برایتان مشکل‌ساز نبود، از این ۱۰ دقیقه هر روز برای گذراندن وقت بیشتر با زبان استفاده خواهید کرد.
• گذراندن وقت با زبان: ۱۰ دقیقه
   ○ نوع محتوا: ورودی قابل فهم یا محتوای سرگرم‌کننده در یوتیوب.
• آماده‌سازی واژگان: ۱۵ دقیقه

تمرکز امروز:
• روش مطالعه سبک: شما در حال حاضر دارید انجامش می‌دهید!
   ○ به تمرین صداهای سیستم نوشتاری آوایی زبان هدف خود ادامه دهید.
• روش مطالعه شدید:
   ○ ابزارها و منابع جدیدی را به روتین مطالعه سیستم آوایی خود اضافه کنید. می‌توانید آنها را در روز هشتم سند منابع پیدا کنید.







---

بَک لینک: [[دوره یادگیری زبان Refold]]
